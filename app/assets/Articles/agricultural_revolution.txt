__கற்கால விவசாயப் புரட்சி__(10000 ஆண்டுகளுக்கு முன்பு):
கற்கால புரட்சி என்பது (புதிய கற்காலம்) முதல் விவசாயப் புரட்சி ஆகும்.  கற்கால மனிதர்கள் நாடோடி சமூகங்களாக வேட்டையாடுதலில் ஈடுபட்டு பின் குழுக்களாக விவசாயம் செய்தும், ஒரு இடத்தில் நிலையாக குடியிருந்து வாழ்வதற்கு தேவையான பொருள்களை சேகரிக்கும் பண்பையும் வளர்த்துக் கொண்டு படிப்படியாக முன்னேறினர்.  இந்த காலகட்டமே புரட்சி என்று அழைக்கப்படுகிறது.  ஏனெனில் இது மனித நாகரீகத்தில் மாற்றங்களை ஏற்படுத்தி சமூகத்தின் வாழ்க்கை முறையையே மாற்றியது எனலாம்.  இது வெவ்வேறு வரலாற்றுக்கு முந்தைய மனித சமூகத்தில் பல்வேறு காலகட்டத்தில் நிகழ்ந்த மாற்றமாகும்.  9 முதல் 7 ஆயிரம் ஆண்டுகளுக்கு முன்பே சமுதாயமானது மாறிவிட்டன என்றும், இந்த முன்னேற்றங்கள் நடந்த பொதுவான காலத்தையே  இந்த சொல் குறிக்கிறது என்றும் கூறலாம்.  
     
மேலும் இந்த சொல் பிற்காலத்தில் நிகழ்ந்த மாற்றத்தையும் குறிக்கிறது.  ஆரம்ப கால விவசாய உத்திகளைக் கடைபிடிப்பதும், பயிர் சாகுபடி செய்வதும், மற்றும் விலங்குகளை வளர்ப்பது போன்ற சமூக அமைப்பிற்கும், தொழில் நுட்பத்தின் முன்னேற்றத்திற்கு கற்கால புரட்சி முக்கியமானதாகிறது.  
     
கற்காலப் புரட்சியானது நிரந்தரமான அல்லது தற்காலிகமான குடியிருப்புகளில் வாழ வழிவகுத்தது.  இதன் காரணமாக குறைவான மக்களே ஒரு நாடோடி வாழ்க்கை முறையினை பின்பற்றினர்.  பயிரிடப்பட்ட பயிர்கள் யாருடையது என்பதை அறிய, நில உரிமை என்ற கருத்தினை உருவாக்கினர்.  இந்த இயற்கை சூழல் மாற்றமடைந்த காரணத்தால், மக்கள் தொகைஅதிகரித்தலும், மக்கள் தங்கள் உணவில் அதிக காய்கறி மற்றும் தானிய வகை உணவுகளை சேர்த்து சாப்பிடத் தொடங்கினர்.  சமூகத்தில் படிநிலைகள் வளர்ந்தன.  தானியங்கள் சேரிக்கப்பட்டன.  வர்த்தகத்தில் ஈடுபட்டனர்.  இச்சமூகம் நல்ல பயிர் விளைச்சலில் இருந்து உபரியான உற்பத்தி செய்யும் மோசமான சமூகமாக சில ஆண்டுகளில் மாற்றமடைந்தது.